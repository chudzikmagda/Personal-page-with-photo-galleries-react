{
	"title": "O mnie",
	"intro": "Na co dzień pracuję jako <a>frontend developer</a>, z wykształcenia jestem <strong>fizykiem technicznym,</strong> w wolnych chwilach odpoczywam przy dobrej publicystyce, lubię zwiedzać i poznawać świat. Jednak <strong>od 2010 roku</strong> moją największą pasją jest <strong>fotografia.</strong>",
	"paragraph1": "Swoją przygodę z fotografią rozpoczęłam od <strong><a>krajobrazów,</a></strong> głównie terenów południowej Polski i północnej Słowacji. Z czasem coraz częściej skłaniałam się ku <strong><a2>fotografii miejskiej,</a2> czarno-białej,</strong> fotografując w Krakowie, ale też na obszarze całej Europy środkowo-wschodniej. Od początku towarzyszyło mi w tym pragnienie poszukiwania <strong>minimalizmu i geometrii</strong> w otaczającym mnie świecie, chęć podążania za pięknem i zatrzymania go w kadrze na dłużej. ",
	"paragraph2": "Wraz z upływem czasu rozwijałam siebie jako fotografa i swoje umiejętności w tej dziedzinie, kształtując własny styl i sposób przedstawiania rzeczywistości. Lubię na nowo definiować otoczenie, nierzadko przedstawiając <strong>proste elementy</strong> w niecodzienny sposób. W swoich pracach operuję <strong>światłem i czystą formą,</strong> nadając fotografiom nostalgicznego wyrazu. Wiem, że w zwykłych sytuacjach mogę odnaleźć niezliczone źródła inspiracji. Stale wyznaczam sobie nowe cele, ambitnie kroczę do przodu i pragnę się dalej rozwijać",
	"paragraph3": "Moja wizja świata została doceniona w wielu <strong>konkursach fotograficznych,</strong> m.in. w International Photographer of the Year, Neutral Density Photography Awards, Tokyo International Photo Awards, The International Photography Awards, Urban Photo Awards, Wielkim Konkursie Fotograficznym National Geographic, Międzynarodowym Biennale Krajobrazu w Kielcach (FIAP), Międzynarodowym Festiwalu Fotografii i Filmu „Sztuka Natury”, Olsztyńskich Mistrzostwach Fotografii, Międzynarodowym Salonie Fotografii w Wojniczu (FIAP), Międzynarodowym Salonie Fotografii „Tylko jedno zdjęcie” (FIAP), Międzynarodowym Konkursie Fotograficznym „Krajobrazy Świata” (FIAP), Krajowym Salonie Fotografii Artystycznej. Jestem również autorką <strong>dwóch wystaw fotografii krajobrazowej</strong> „Magia chwili” i „Poranne cicho sza”. Moje fotografie pojawiły się na wielu wystawach zbiorowych w Polsce i za granicą",
	"paragraph4": "Fotografia daje mi nieograniczone pole do działania. Dzięki niej mogę wyrażać siebie, tworzyć i pracować kreatywnie. To proces, a nie tylko produkt. I choć na pełne zadowolenie ze swoich zdjęć często czekam bardzo długo, cenię każdą chwilę, gdy mogę uchwycić w kadrze urok codzienności, który innym nieraz umyka. Mimo że nieustannie próbuję sprawdzać w nowych formach, wciąż jestem oczarowana każdym mglistym porankiem i przedstawianiem niespiesznej, niezwykłej atmosfery tego czasu – w mieście i poza nim.",
	"paragraph5": "Kto wie, może pewnego dnia spotkamy się gdzieś o świcie pośród mgły na ulicy lub łonie natury?",
	"contact": "Spotkasz mnie także tutaj:",
	"seo": {
		"description": "Galeria wyjątkowych i nagradzanych fotografii miejskich i krajobrazowych. W swoich pracach operuję światłem i czystą formą, nadając fotografiom nostalgicznego wyrazu.",
		"keywords": "fotografia, fotografia krajobrazowa, fotografia miejska, street photo, polska fotografia, fine art, fotografia czarno-biała",
		"title": "Magda Chudzik | Fotografia - O mnie"
	}
}
